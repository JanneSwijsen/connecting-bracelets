## Discovery
Project: Spatial Experiences for Visually Impaired Populations

### Doestellingen
##### Hoofddoel

Het doel van deze discovery was om inzicht te krijgen in hoe bestaande hulpmiddelen, spelconcepten en technologieën omgaan met ruimtelijke beleving, spel en sociale interactie bij mensen met een visuele beperking, met een specifieke focus op kinderen tussen 6 en 12 jaar.

Op basis van deze inzichten werd gezocht naar ontwerp­kansen voor een nieuw, slim en speels product dat niet enkel functioneel is, maar ook emotioneel en sociaal waardevol.

##### Deelvragen

Om dit hoofddoel te bereiken, werden volgende deelvragen onderzocht:

- Welke bestaande producten en technologieën ondersteunen ruimtelijke oriëntatie bij blinde en slechtziende gebruikers?

- Welke zintuigen (tast, gehoor, beweging) worden het meest ingezet en hoe effectief zijn deze?

- In welke mate ondersteunen bestaande oplossingen spel en sociale interactie, en waar schieten ze tekort?

- Welke noden en frustraties ervaren mensen met een visuele beperking inhun speelervaringen als kind?

- Welke ontwerpprincipes kunnen afgeleid worden voor een nieuw speels en inclusief product?

### Materiaal & methoden

De discovery bestaat uit twee complementaire onderzoeksmethoden: benchmarking (desk research) en een online gebruikerssurvey (interview).

#### 1. Benchmarking: Desk Research

##### Onderzoeksmethode
Er werd gekozen voor benchmarking omdat veel ontwerpuitdagingen rond toegankelijkheid reeds gedeeltelijk opgelost zijn in bestaande producten. Door deze oplossingen te analyseren, kon de focus liggen op kansen in plaats van het herhalen van bestaand onderzoek.

##### Aanpak

- Desk research via websites, productpagina’s en gebruikersreviews

- Selectie van 12 relevante producten, hulpmiddelen en spelconcepten

- Focus op oriëntatie, spel en sociale interactie

Voor elk product werd een datasheet opgesteld met naam, werking en kernprincipes.
De volledige methodologische aanpak is terug te vinden in het research protocol.

##### Analyse
De verzamelde data werd gestructureerd in een overzichtstabel en kwalitatief vergeleken om:

- terugkerende functies te identificeren

- hiaten in het bestaande aanbod bloot te leggen


#### 2. Gebruikersonderzoek: Online Survey

##### Onderzoeksmethode
Een online survey (Google Forms) werd uitgevoerd om ervaringen rond spel, oriëntatie en sociale interactie te verzamelen bij mensen met een visuele beperking. Deze survey is in een fecebookgroep gestuurd voor blinde en slechtziende personen.

##### Structuur van de survey

De google forms bestond uit gesloten en open vragen. De thema's die in kaart werden gebracht zijn: speelgedrag, sociale interactie, hulpmiddelen, technologie

##### Steekproef

De doelgroep voor het invullen van de vragenlijst waren volwassenen die voor hun 12e levensjaar blind of slechtziend waren.

Uiteindelijk waren er maar 3 respondenten.


Hoewel de steekproef klein is, en er liever blinde en slechtziende kinderen of hun ouders werden geinterviewd, levert ze waardevolle kwalitatieve inzichten op over speelervaringen in de kindertijd.


##### Analyse
Open antwoorden werden thematisch geanalyseerd om terugkerende noden, frustraties en verwachtingen te identificeren. Deze inzichten werden gecombineerd met de resultaten uit de benchmarking.

### Resultaten

##### Resultaten benchmarking

Uit de vergelijking van bestaande producten kwamen volgende patronen naar voren:

- Haptische feedback (trillingen, braille) is zeer geschikt voor continue oriëntatie

- Auditieve feedback (spraak, geluid) werkt goed voor context en instructies

- Veel oplossingen focussen op veiligheid en navigatie, niet op spel of emotie

- Sociale interactie is zelden een kernonderdeel

- Picoo en Accessible Gaming Kits zijn uitzonderingen die spel en interactie centraal stellen


##### Resultaten gebruikerssurvey

De gebruikerssurvey toont aan dat spel voor blinde en slechtziende kinderen voornamelijk tactiel en auditief is. Respondenten speelden vooral met voelbare materialen, geluid en verhalen. Spel werd niet alleen ervaren als ontspanning, maar ook als een manier om zelfstandigheid en zelfvertrouwen te ontwikkelen.

Samen spelen met ziende kinderen bleek vaak moeilijk, omdat veel spellen sterk visueel zijn opgebouwd. Wanneer spelregels werden aangepast of wanneer samenwerking centraal stond, voelden de respondenten zich wel betrokken en gelijkwaardig.

Daarnaast gaven de respondenten aan dat er weinig toegankelijk speelmateriaal bestond en dat spellen vaak zelf aangepast moesten worden. Er is een duidelijke behoefte aan speelse producten die geluid en tast combineren en inclusieve interactie mogelijk maken.

*“Wanneer een spel niet afhankelijk was van kijken, maar van horen en voelen, kon ik echt meedoen.”*

### Conclusies & implicaties
Uit het onderzoek blijkt dat bestaande hulpmiddelen vooral focussen op functionaliteit en oriëntatie, terwijl spel en sociale interactie weinig aandacht krijgen. Spelen gebeurt daardoor vaak individueel, terwijl de behoefte aan inclusief sociaal spel groot is.

Voor het ontwerp betekent dit dat auditieve en haptische feedback gecombineerd moeten worden. Het product moet samenwerking stimuleren en aantrekkelijk zijn voor zowel blinde als ziende kinderen. Daarnaast is eenvoud en een hoge fun-factor essentieel, zodat het product zelfstandig en spontaan gebruikt wordt.

Deze inzichten vormden de basis voor het uiteindelijke prototype in de discover fase: connected bracelets die via trillingen, geluid en spelmodi sociale interactie en ruimtelijke beleving ondersteunen.

Er is een funcie om elkaar te zoeken, een spelmodus en een stille modus.

<p align="center">
  <img src="../img/connected bracelets.png" width="100%">
</p>